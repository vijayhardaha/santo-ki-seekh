# संत कबीर के दोहे संग्रह - 2751 to 2800

- सबै हमारे एकहैं, जो सुमिरै हरि नाम।।\
  वस्‍तु लही पहिचान कै, बासन सों क्‍या काम।।2751।।

  — संत कबीर साहब

---

- कांसे ऊपर बीजुरी, परै अचानक आय।\
  तात निर्भय ठीकरा, सतगुरु दिया बताय।।2752।।

  — संत कबीर साहब

---

- हद्द छांड‍ि बेहद गया, लिया ठीकरा हाथ।\
  भया भिखारी दीन का, दर्शन भया सनाथ।।2753।।

  — संत कबीर साहब

---

- हद्द छांडि बेहद गया, अबरन किया मिलान।\
  दास कबीरा मिलि रहा, सो कहिये रहमान।।2754।।

  — संत कबीर साहब

---

- बेहद बिचारौ हद तजौ, हद तजि मेलो आस।\
  सबै अलिंगन मेटिकै, करौ निरन्‍तर वास।।2755।।

  — संत कबीर साहब

---

- निरन्‍तर बासी निरमला, शून स्‍थूल सो निनार।\
  पूरब गंगा पश्चिम बहावै, पेखे बहु उजियार।।2756।।

  — संत कबीर साहब

---

- बेहद्द अगाधी पीव है, ये सब हदके जीव।\
  जे नर राते हद्दसो, ते कदी न पावै पीव।।2757।।

  — संत कबीर साहब

---

- हदमें पीव न पाइये, बेहद में भरपूर।\
  हद बेहद की गम लखै, तासौं पीव हजूर।।2758।।

  — संत कबीर साहब

---

- हद बंधा बेहद रमैं, पल पल देखै नूर।\
  मनवा तहां ले राखिया, जहां बाजै अनहद तूर।।2759।।

  — संत कबीर साहब

---

- हद्द मांहि हदका घनां, लीया जीव तुराय।\
  रिगसि बिगसि बेहद गया, मरै न आवै जाय।।2760।।

  — संत कबीर साहब

---

- हद छांडि बेहद गया, रहा निरन्‍तर होय।\
  बेहद के मैदान में, रहा कबीरा सोय।।2761।।

  — संत कबीर साहब

---

- हद्द छाडि बेहद गया, तासों राम हजूर।\
  पारब्रह्म परचा भया, अब नियरे तब दूर।।2762।।

  — संत कबीर साहब

---

- हद में बैठा कथन है, बेहद की गम नाहिं।\
  बेहद की गम होयगी, तब कछु कथना काहि।।2763।।

  — संत कबीर साहब

---

- कबिरा हद के जीव सों, हित करि मुखै न बोल।\
  जो राचे बेहद सों, तिनसों अन्‍तर खोल।।2764।।

  — संत कबीर साहब

---

- हदिया सेतो हद रहो, बेहदिया बेहद।\
  जो जैसा तहा रोगिया, तहा तैसी औषद।।2765।।

  — संत कबीर साहब

---

- हद में रहैं सो मानवी, बेहद रहै सो साध।\
  हद बेहद दोनों तजैं, तिनका मता अगाध।।2766।।

  — संत कबीर साहब

---

- हद बेहद दोनों तजी, अबरन किया मिलान।\
  कहै कबीर ता दास पर, वारों सकल जहान।।2767।।

  — संत कबीर साहब

---

- अगह गह अकह कहै, अनभेदा भेद लहाइ।\
  अनभै बाणी आगम की, लेगई संग लगाइ।।2768।।

  — संत कबीर साहब

---

- जहां शोक ब्‍यापै नहीं, चल हंसा उस देस।\
  कहै कबीर गुरगम गहो, छांडि सकल भ्रम भेस।2769।।

  — संत कबीर साहब

---

- अंग अठोत्तरसौ कहा, परम पुरुष उपदेश।\
  कहै कबीर अब हरि मिलै, मानौं साख संदेश।।2770।।

  — संत कबीर साहब

---

- जन कबीर बंदन करै, किस विधि कीजै सेव।\
  बार पार की गम नहीं, नमो नमो निज देव।।2771।।

  — संत कबीर साहब

---

- मांस अहारी मानवा, प्रत्‍यक्ष राक्षस जानि।\
  ताकी संगति मति करै, होइ भक्ति में हानि।।2772।।

  — संत कबीर साहब

---

- मांस खाये ते ढेड़ सब, मद पीवै सा नीच।\
  कुल की दुरमति पर हरै, राम कहै सो ऊंच।।2773।।

  — संत कबीर साहब

---

- मांस मछलिया खात हैं, सुरापान से हेत।\
  ते नर नरकै जाहिंगे, माता पिता समेत।।2774।।

  — संत कबीर साहब

---

- मांस मछलिया खात हैं, सुरापान सों हेत।\
  ते नर नरकै जांहिंगे, ज्‍यों मूरी का खेत।।2775।।

  — संत कबीर साहब

---

- मांस भखै औ मद पिये, धन वेश्‍या सों खाय।\
  जूआ खेलि चोरी करै, अंत समूला जाय।।2776।।

  — संत कबीर साहब

---

- मांस मांस सब एक है, मुरगी हिरनी गाय।\
  आंखि देखि नर खात है, ते नर नरकहिं जाय।।2777।।

  — संत कबीर साहब

---

- यह कूकर को भक्ष है, मनुष्‍य देह क्‍यों खाय।\
  मुख में आमिख मेलिके, नरक परते जाय।।2778।।

  — संत कबीर साहब

---

- ब्राह्मन राजा बरन का, और पवनी छत्तीस।\
  रोटी ऊपर माछली, सब बरन भये खबीस।।2779।।

  — संत कबीर साहब

---

- कलियुग केरा ब्राह्मना, मांस मछलिया खाय।\
  पांय लगे सुखमानई, राम कहे जारि जाय।।2780।।

  — संत कबीर साहब

---

- पापी पूजा बैठिकै, भखे मांस मद दाइ।\
  तिनकी दीक्षा मुक्ति नहिं, कोटि नरक फल होई।।2781।।

  — संत कबीर साहब

---

- सकल बरन एकत्र ह्व, शक्ति पजि मिलि खाहि।\
  हरि दासन की भ्रांति करि, केवल जमपुर जाहिं।।2782।।

  — संत कबीर साहब

---

- विष्‍ठा का चौका दिया, हांडी सीझै हाड।\
  छूति बचवै चास की, तिनहूं का गुरु राड।।2783।।

  — संत कबीर साहब

---

- जीव हनै हिंसा करै, प्रगट पाप सिर होय।\
  पाप सबै जो देखिया, पुन्‍य न देखा कोय।।2784।।

  — संत कबीर साहब

---

- जीव हनै हिंसा करै, प्रगट पाप सिर होय।\
  निगम पुनि ऐसे पाप तें, भिस्‍त गया नहिं कोय।।2785।।

  — संत कबीर साहब

---

- हत्‍या सोही हन्‍नसी, भावै जानि बिजान।\
  कर गहि चोटी तानसी, साहब के दीवान।।2786।।

  — संत कबीर साहब

---

- तिलभर मछली खाय के, कोटि गऊ दै दान।\
  काशी करात लै मरै, तो भी नरक निदान।।2787।।

  — संत कबीर साहब

---

- काटि कटि जबह करै, या पाप संग का भेस।\
  निश्‍च राम न जानही, कहै कबीर संदेस।।2788।।

  — संत कबीर साहब

---

- बकरी पाती खात है, ताकी काढी खाल।\
  जो बकरी को खात है, तिनका कौन हवाल।।2789।।

  — संत कबीर साहब

---

- आठ बाट बकरी गई, सांस मुलां गये खाय।\
  अजहूं खाल खटीकै, भीस्‍त कहांते जाय।।2790।।

  — संत कबीर साहब

---

- अंडा किन बिसमिल किया, घुन किया किन हलाल।\
  मछली किन जबह करी, सब खाने का ख्‍याल।।2791।।

  — संत कबीर साहब

---

- मुल्‍ला तझै करीम का, कब आया फरमान।\
  घट फोरा घर घर किया, साहब का नीसान।।2792।।

  — संत कबीर साहब

---

- काजी का बेटा मुआ, उरमैं सालै पीर।\
  वह साहब सबका पिता, भला न मानै बीर।।2793।।

  — संत कबीर साहब

---

- पीर सबन को एकसी, मूरख जानैं नाहिं।\
  अपना गला कटायक, भिश्‍त बसै क्‍यों नाहिं।।2794।।

  — संत कबीर साहब

---

- मुरगी मुल्‍ला सों कहै, जबह करत है मोहिं।\
  साहब लेखा मांगसी, संकट परिहै तोहिं।।2795।।

  — संत कबीर साहब

---

- कबिरा काजी स्‍वाद बस, जीव हते तब दोय।\
  चढ़‍ि मसीत एको कहै, क्‍यों दरगह सांचा होय।।2796।।

  — संत कबीर साहब

---

- काजी मुल्‍लां भरमिया, चले दुनी के साथ।\
  दिल सो दीन निवारिया, करद लई तद हाथ।।2797।।

  — संत कबीर साहब

---

- काला मुंह करि करद का, दिल सूं दई निवार।\
  सब सूरति सुबहान की, अहमक मुला न मार।।2798।।

  — संत कबीर साहब

---

- जोरी करि जबह करै, मुखसों कहै हलाल।\
  साहब लेखा मांगसी, तब होसी कौन हवाल।।2799।।

  — संत कबीर साहब

---

- जोर कीयां जुलूम है, मागै ज्‍वाब खदाय।\
  खलिक दर खूनी खड़ा, मार मुही मुंह खाय।।2800।।

  — संत कबीर साहब
