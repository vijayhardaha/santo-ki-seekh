# संत कबीर के दोहे संग्रह - 2651 to 2700

- आगि आंच सहना सुगम, ससगम खंगकी धार।\
  नेह निबाहन एक रस, महा कठिन व्‍यवहार।।2651।।

  — संत कबीर साहब

---

- नेह निबाहे ही बनै, सोच बनें न आन।\
  तन दै मन दै शीस दै, नेह न दीजै जान।।2652।।

  — संत कबीर साहब

---

- बिन पाऊं का पंथ है, मंझि शहर अस्‍थान।\
  बिकट बाट औघट घनां, पहुंच सन्‍त सुजान।।2653।।

  — संत कबीर साहब

---

- पंच असमाना जब लिया, तब रन धसिया शूर।\
  दिल सौंपा शिर उॅबरा, मुजरा राम हजूर।।2654।।

  — संत कबीर साहब

---

- रन धसिया ते उॅबरा, आया गरह निंवास।\
  घरूं बधावा बाजिया, औ जोवन की आस।।2655।।

  — संत कबीर साहब

---

- जब लग धर पर सीस है, शूर कहावै कोय।\
  माथा टूटै धर लरै, कमद कहावै सोय।।2656।।

  — संत कबीर साहब

---

- शूरन सेंरी ताकई, नेजा घालै घाव।\
  सब दल पाछा मोड़ि‍ के, माड़ी सेतो चाव।।2657।।

  — संत कबीर साहब

---

- शूरा तौं सांच मतै, सहै जो सन्‍तुख धार।\
  कायर अनी चुभाय के, पीछै झखै अपार।।2658।।

  — संत कबीर साहब

---

- भाजि कहांलौं जाइये, भय भारी घर दूर।\
  बहुरि कबीरा खेतरह, दल आया भरपूर।।2659।।

  — संत कबीर साहब

---

- इक मरिवो इक मारिवो, येही विषमा सिद्धि‍।\
  ता वे कायर मरैंगे, जो चाले तरकस बिद्धि।।2660।।

  — संत कबीर साहब

---

- रन रोही अतिही हुआ, साजन मिला हुजूरि।\
  शूरा शूरा ठाहरा, भाजिगई भक भूमि।।2661।।

  — संत कबीर साहब

---

- शरा थोराही भला, सतका रोपै पग्‍ग।\
  घना मिला कहि काम का, सावन का सा बग्‍ग।।2662।।

  — संत कबीर साहब

---

- बसही साथ कलतरो, धीर न बंधै कोय।\
  भागा पीछे बाहुरे, ठाठ गुसांई सोय।।2663।।

  — संत कबीर साहब

---

- सार बहै लोहा झरै, टूटे जिरह जंजीर।\
  जम ऊपरि साटैकरी, चढिया दास कबीर।।2664।।

  — संत कबीर साहब

---

- लडने को सबही चला, शस्‍त्रह बांधि‍ अनेक।\
  साहब आगै आपना, जूझैगा कोई एक।।2665।।

  — संत कबीर साहब

---

- जूझैंगे तब कहैंगे, अब क्‍या कहैं बनाय।\
  भीर परै मन मसकरा, लडे किधौं भगिजाय।।2666।।

  — संत कबीर साहब

---

- शूरा नाम धराय के, अब क्‍यों डरपै बीर।\
  मंडि रहिना मैदान में, सन्‍मुख सहना तीर।।2667।।

  — संत कबीर साहब

---

- तीर तुबक सों जो लड, सो तो शूरा नाहिं।\
  शूरा सोइ सराहिये, बांटि बांटि धन खाहिं।।2668।।

  — संत कबीर साहब

---

- तीर तुबक सों जो लडै, सो तो शूर न होय।\
  माया तजि हरि को भजै, शूर कहावै सोय।।2669।।

  — संत कबीर साहब

---

- शूरा सोइ सराहिये, अंग न पहरे लोह।\
  जूझै सब बंद खोलि कै, छांडे तनको मोह।।2670।।

  — संत कबीर साहब

---

- ज्ञान कामना लौ गुनां, तन तरकस मन तीर।\
  भलका बहै है सारका, मारै हदफ कबीर।।2671।।

  — संत कबीर साहब

---

- कठिन कमान कबीर की, पड़ी रहै मैदान।\
  केता योद्धा पचि गया, खैंचे संत सुजान।2672।।

  — संत कबीर साहब

---

- बांकी तेग कबीर की, अनी परै द्वै टूक।\
  मारे मीर महाबली, ऐसी मूठि अचूक।।2673।।

  — संत कबीर साहब

---

- बांका गढ बांका मता, बांकी गढकी पौलि।\
  कछि कबिरा नीकसा, यम सिर घाली रौलि।।2674।।

  — संत कबीर साहब

---

- कबिरा तोरा मान गढ, लूटी पांचों खान।\
  ज्ञान कुहाड़ी कर्म बन, काटि किया मैदान।।2675।।

  — संत कबीर साहब

---

- कबिरा तोरा मान गढ, मारा पांच गनीम।\
  सीस नंवाया धनी को, साधी बड़ी महीम।।2676।।

  — संत कबीर साहब

---

- राम झरोखै बठिके, सबका मुजरा लेय।\
  जैसी जाको चाकरी, तैसी सबको देय।।2677।।

  — संत कबीर साहब

---

- चोपड़ मांडी चौहटे, अरध उरध बाजार।\
  कबिरा खेलै रामसों, कबंहु न आवै हार।।2678।।

  — संत कबीर साहब

---

- हारौं तो हरि मान है, जो जीतूं तौ दाव।\
  पारब्रह्म सों खेलतां, जो शिर जाय तो जाव।।2679।।

  — संत कबीर साहब

---

- खेल जु मांड़ा खिलाडि सौं, आनंद बढा अघाय।\
  अब पासा काहूपरौ, प्रेम बंधा युग जाय।।2680।।

  — संत कबीर साहब

---

- घटी बढी जानै नहीं, मनमें राखे जीत।\
  गाडर लडै गयन्‍दसा, देखो उलटी रीत।।2681।।

  — संत कबीर साहब

---

- कूकरा बहु जुरिमुआ, सलसै चढी सियार।\
  रोवत आवै गदहड़ा, प्रमोधत आय बिलार।।2682।।

  — संत कबीर साहब

---

- मा मारी धी घर करै, गऊ सो बच्‍छा खाय।\
  ब्राह्मन मारै मदपिये, तो स्‍वर्गापुर जाय।।2683।।

  — संत कबीर साहब

---

- माता मुये एक फल, पिता मुये फल चार।\
  भाई मूये हानि है, कहैं कबीर बिचार।।2684।।

  — संत कबीर साहब

---

- अचर रचै चर पर रहै, मरै न चारै जाय।\
  बारह मास बिलोधनां, घूूूमे एकै भाय।।2685।।

  — संत कबीर साहब

---

- चंदन गया विदेसड, सब कोई कहै पलास।\
  ज्‍यों ज्‍यों चूल्‍हे झांकिया, त्‍यों त्‍यों अधिकी बास।।2686।।

  — संत कबीर साहब

---

- चंदन रोया रात भरि, मेरा हित्त न कोय।\
  जिसने राख्‍यो पेट में सो फिर बैरी होय।।2687।।

  — संत कबीर साहब

---

- चंदन काटा जड खनी, बांधिलिया शिर मार।\
  कालि जा पंछी बसि गया, तिसका यह उपकार।।2688।।

  — संत कबीर साहब

---

- पांय पदारथ पेलिया, कांकर लीन्‍हां हाथ।\
  जोडी बिछुरी हंस की, चला वुंगा के साथ।।2689।।

  — संत कबीर साहब

---

- हंसा तो महाराणा का, आया थलियां माहिं।\
  बगुला करि करि मारिया, मरम जो जानै नाहिं।।2690।।

  — संत कबीर साहब

---

- हंस बुगांके पावना, कोइक दिन का फेर।\
  बगुला कहा गरबिया, बैठा पंख बिखेर।।2691।।

  — संत कबीर साहब

---

- बगुला हंस मनाइलै, नीरां रूकां बहोर।\
  या बैठा तू ऊजला, तासों प्रीति न तोर।।2692।।

  — संत कबीर साहब

---

- एक अचंभो देखिया, हीरा हाट बिकाय।\
  परखन हारा बाहरी, कौड़ी बदलै जाय।।2693।।

  — संत कबीर साहब

---

- पायो पर पायो नहीं, हीरा हड्डी मार।\
  कहे कबीर योंही गयो, परखे बिना गंवार।।2694।।

  — संत कबीर साहब

---

- कबिर चुनता कन फिरै, हीरा पाया बाट।\
  ताको मरम न जानिया, ले खलि खाई हाट।।2695।।

  — संत कबीर साहब

---

- हीरा को कछु ना घटा, घट जो बेचन हार।\
  जन्‍म गमायो आपनौ, अंधे पशू गंवार।।2696।।

  — संत कबीर साहब

---

- हिरदै हीरा ऊपजै, नाभि कमल के बीच।\
  जो कबहूं हीरा लखै, तो कदे न आवै मीच।।2697।।

  — संत कबीर साहब

---

- हीरा हरि को नाम है, हिरदै भीतर देख।\
  बाहर भीतर भरि रहा, ऐसा आप अलेख।।2698।।

  — संत कबीर साहब

---

- बाद बके दमजात है, सरति निरति लै बोल।\
  नित प्रति हीरा शब्‍द का, गाहक आगै खोल।।2699।।

  — संत कबीर साहब

---

- मान उनमान तोलिये, शब्‍द का मोल न तोल।\
  मूरख लोग न जानहीं, आपा खोयो बोल।।2700।।

  — संत कबीर साहब
