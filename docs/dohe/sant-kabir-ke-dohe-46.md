# संत कबीर के दोहे संग्रह - 2251 to 2300

- कबीर सूम थैली अरु श्‍वान भग, दोनों एक समान।\
  घालत में सुख ऊपजै, काढ़त निकसै प्रान।।2251।।

  — संत कबीर साहब

---

- जोगी जंगम सेवड़ा, ज्ञानी गुनी अपार।\
  षट दर्शन से क्‍या बने, एक लोभ की लार।।2252।।

  — संत कबीर साहब

---

- रात्‍यूं रूंनी बिरहनीं, ज्‍यूं बंची कूं कुंज।\
  कबीर अंतर प्रजल्‍या, प्रगट्या बिरहा पुंज।।2253।।

  — संत कबीर साहब

---

- अंबर कुंजा करलियां, गरजि भर सब ताल।\
  जिनि थैं गोबिंद बीछुटे, तिनके कौण हवाल।।2254।।

  — संत कबीर साहब

---

- चकवी बिछुटी रैणि की, आइ मि‍ली परभाति।\
  जे जन बिछुटे राम सूं, नां सुख धूप न छांह।।2255।।

  — संत कबीर साहब

---

- बासुरि सुख नां रैणि सुख, ना सुख सुपिनै मांहि।\
  कबीर बिछुट्या राम सूं , नां सुख धूप न छांह।।2256।।

  — संत कबीर साहब

---

- बिरहनि ऊभी पंथ सिरि, पंथी बूझे धाइ।\
  एक सबद कहि पीव का, कब रे मिलैंगे आइ।।2257।।

  — संत कबीर साहब

---

- बहुत दिनन की जोवती, बाट तुम्‍हारी राम।\
  जिव तरसै तुझ मिलन कूं, मनि नाहीं विश्राम।।2258।।

  — संत कबीर साहब

---

- बिरहिन ऊठै भी पड़े, दरसन कारनि राम।\
  मूवां पीछें देहुगे, सो दरसन क‍िहिं काम।।2259।।

  — संत कबीर साहब

---

- मूंवा पीछैं जिनि मिलै, कहै कबीरा राम।\
  पाथर घाटा लोह सब, पारस कौंणे काम।।2260।।

  — संत कबीर साहब

---

- अंदेसड़ा न भाजिसी, संदेसो कहियां।\
  कै हरि आयां भाजिसी, कै हरि ही पासि गयां।।2261।।

  — संत कबीर साहब

---

- आइ न सकौं तुझ पैं, सकूं न तूझ बुलाइ।\
  जियरा यौही लेहुगे, बिरह तपाइ तपाइ।।2262।।

  — संत कबीर साहब

---

- यहु तन जालौं मसि करूं, ज्‍यूं धूवां जाइ सरग्‍ग‍ि।\
  मति वै राम दया करै, बरसि बुझावै अग्‍ग‍ि।।2263।।

  — संत कबीर साहब

---

- यह तन जालौं मसि करौं, लिखौं राम का नाउं।\
  लेखणि करूं करंक की, लिखि राम पठाउं।।2264।।

  — संत कबीर साहब

---

- कबीर पीर पिरावनी, पंजर पीड़ न जाइ।\
  एक जू पीड़ पिरीति की, रही कलेजा छाइ।।2265।।

  — संत कबीर साहब

---

- चोट सतांणी बिरह की, सब तन जरजर होइ।\
  मारणहारा जांणिहै, कै जिहिं लागी सोइ।।2266।।

  — संत कबीर साहब

---

- कर कमाण सर सांधि करि, खैचि जु मारया मांहि।\
  भीतरि भिद्या सुमार ह्व, जीवै कि जीवै नांहि।।2267।।

  — संत कबीर साहब

---

- जबहूं मारयया खैंचि करि, तब मैं पाई जांण।\
  लागी चोट मरम्‍म की, गई कलेजा छांणि।।2268।।

  — संत कबीर साहब

---

- जिहि सरि मारी काल्हि, सो सर मेरे मन बस्‍या।\
  तिहि सरि अजहूं मारि, सर बिन सच पाऊं नहीं।।2269।।

  — संत कबीर साहब

---

- बिरह भुवंगम तन बसै, मंत्र न लागै कोइ।\
  राम वियोगी ना जिवै, जिवै त बौरा होइ।।2270।।

  — संत कबीर साहब

---

- बिरह भुंवगम पैसि करि, किया कलेजै घाव।\
  साधू अंग न मोड़ही, ज्‍यूं भावै त्‍यूं खाव।।2271।।

  — संत कबीर साहब

---

- सब रग तंत रबाब तन, बिरह बजावै नित्त।\
  और न कोई सुणि सकै, कै साई कै चित्त।।2272।।

  — संत कबीर साहब

---

- बिरहा बिरहा जिनि कहौ, बिरहा है सुलितान।\
  जिह घटि बिरह न संचरै, सो घट सदा मसान।।2273।।

  — संत कबीर साहब

---

- अंषड़यिां झाई पडो, पंथ निहारि निहारि।\
  जीभड़ि‍यां छाला पड्या, राम पुकारि पुकारि।।2274।।

  — संत कबीर साहब

---

- इस तन का दीया करौं, बाती मेल्‍यूं जीव।\
  लोही सींचौं तेज ज्‍यूं, कब मुख देखौं पीव।।2275।।

  — संत कबीर साहब

---

- नैंनां नीझर लाइया, रहट बहै निस जाम।\
  पपीहा ज्‍यूं पिव पिव करौं, कबहुं मिलहुगे राम।।2276।।

  — संत कबीर साहब

---

- अंषड‍ियां प्रेम कसाइयां, लोग जांणे दुखड़‍ियां।\
  सांई अपणैं कारणैं, रोइ रोइ रतड़‍ियां।।2277।।

  — संत कबीर साहब

---

- सोई आंसू सजणां, सोई लोक बिड़ाहि।\
  जे लोइण लोही चुवै, तौ जांणों हेत हियांहि।।2278।।

  — संत कबीर साहब

---

- कबीर हसणां दूरि करि, करि रोवण सौं चित्त।\
  बिना रोयां क्‍यूं पाइये, प्रेम पियारा मित्त।।2279।।

  — संत कबीर साहब

---

- जौ रोऊं तो बल घटै, हंसौं तौ राम रिसाइ।\
  मनही मांहि बिसूरणां, ज्‍यूं घुंण काठहि खाइ।।2280।।

  — संत कबीर साहब

---

- हंसि हंसि कंत न पाइए, जिनि पाया तिनि रोइ।\
  जो हांसें ही हरि मिलै, तौ नहीं दुहागनि कोइ।।2281।।

  — संत कबीर साहब

---

- हांसी खेलौं हरि मिलै, तौ कौण सहै षरसान।\
  काम क्रोध त्रिष्‍णां तजै, ताहि मिलैं भगवान।।2282।।

  — संत कबीर साहब

---

- पूति पियारो पिता कौं, गौंहनि लागा धाइ।\
  लोभ मिठाइ हाथि दे, आपण गया भुलाइ।।2283।।

  — संत कबीर साहब

---

- डारी खांड पटकि करि, अंतरि रोस उपाइ।\
  रोवत रोवत मिलि गया, पिता पियारे जाइ।।2284।।

  — संत कबीर साहब

---

- नैना अंतरि आव तूं, निस दिन निरषौं तोहि।\
  कब हरि दरसन देहुगे, सो दिन आवै मोहि।।2285।।

  — संत कबीर साहब

---

- कबीर देखत दिन गया, निस भी देखत जाइ।\
  बिरहणि पिव पावै नहीं, जियरा तलपैं माइ।।2286।।

  — संत कबीर साहब

---

- कै बिरहिन कूं मींच दे, कै आपा दिखलाइ।\
  आठ पहर का दाझणां, मोपै सहया न जाइ।।2287।।

  — संत कबीर साहब

---

- बिरहण‍ि थी तौ क्‍यूं रही, जली न पीव के नालि।\
  रहु रहु मुगध गहेलड़ी, प्रेम न लाजूं मारि।।2288।।

  — संत कबीर साहब

---

- हौं बिरहा की लाकड़ी, समझि समझि धूंधाउं।\
  छूटि पड़ौं यों बिरह तैं, जे सारीही जलि जाउं।।2289।।

  — संत कबीर साहब

---

- कबीर तन मन यौं जल्‍या, बिरह अगनि सूं लागि।\
  मृतक पीड़ न जांणई, जांणेगी यहु आगि।।2290।।

  — संत कबीर साहब

---

- बिरह जलाई मैं जलौं, जलती जल हरि जाउं।\
  मो देख्‍यां जलहरि जलै, संतौं कहां बुझाउं।।2291।।

  — संत कबीर साहब

---

- परबति परबति मैं फिरया, नैंन गंवाये रोइ।\
  सो बूटी पाऊं नहीं, जातैं जीवनि होइ।।2292।।

  — संत कबीर साहब

---

- फाड़‍ि फुटोला बज करौं, कामलड़ी पहिराउं।\
  जिहि जिहि भेषां हरि मिलै, सोइ सोइ भेष कराउं।।2293।।

  — संत कबीर साहब

---

- नैन हमारे जलि गये, छिन छिन लोड़ैं तुझ।\
  नां तूं मिलै न मैं खुसी, ऐसी वेदन मुझ।।2294।।

  — संत कबीर साहब

---

- वेड़ा पाया सरप का, भौसागर के मांह।\
  जै छाडों तो डूबिहौं, गहौं त डसिये बांह।।2295।।

  — संत कबीर साहब

---

- रैणा दूर बिछोहिया, रहु र संषम झुरि।\
  देवलि दवलि धाहड़ी, देसी ऊगे सूरि।।2296।।

  — संत कबीर साहब

---

- सुखिया सब संसार है, खयै अरु सोवै।\
  दुखिया दास कबीर है, जागै अरु रोवै।।2297।।

  — संत कबीर साहब

---

- कबीर तेज अनंत का, मानौं ऊगी सूरज सेणि।\
  पति संगि जागी सूंदरी, कौतिग दीठा तेणि।।2298।।

  — संत कबीर साहब

---

- कौतिग दीठा देह बिन, रवि ससि बिना उजास।\
  साहिब सेवा मांहि है, बेपरवाही दास।।2299।।

  — संत कबीर साहब

---

- पारब्रह्म के तेज का, कैसा है उनमान।\
  कहिबे कूं सोभा नहीं, देख्‍याहीं परबान।।2300।।

  — संत कबीर साहब
