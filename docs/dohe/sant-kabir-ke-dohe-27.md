# संत कबीर के दोहे संग्रह - 1301 to 1350

- कोटि करम कटि पलक में, रंचन आवै राम।\
  जुग अनेक जो पुन्‍य करु, नहिं राम बिनु ठाम।।1301।।

  — संत कबीर साहब

---

- दुख में सुमिरन सब करै, सुख में करै न कोय।\
  जो सुख में सुमिरन कर, तो दुख काहे को होय।।1302।।

  — संत कबीर साहब

---

- सुमिरन तू घट में करै, घट ही में करतार।\
  घट ही भीतर पाइये, सुरति शब्‍द भण्‍डार।।1303।।

  — संत कबीर साहब

---

- थोड़ा सुमिरन बहुत सुख, जो करि जानै कोय।\
  हरदी लग न फिटकरी, चोखा ही रंग होय।।1304।।

  — संत कबीर साहब

---

- तू तू करता तू भया, तुझ में रहा समाय।\
  तुझ मांहि मन मिलि रहा, अब कहुं अनत न जाय।।1305।।

  — संत कबीर साहब

---

- जल में बसै कमोदिनी, चन्‍दा बसै अकास।\
  जाको जासे प्रेम है, सो ताही के पास।।1306।।

  — संत कबीर साहब

---

- जहां प्रेम तह नेम नहीं, तहां न बुधि व्‍यवहार।\
  प्रेम मगन जब मन भया, कौन गिनै तिथि वार।।1307।।

  — संत कबीर साहब

---

- अधिक सनेही माछरी, दूजा अलप सनेह।\
  जबही जलते बीछुरै, तबही त्‍यागै देह।।1308।।

  — संत कबीर साहब

---

- प्रेम बिकाता मैं सुना, माथा साटै हाट।\
  पूछत बिलम न कीजिये, तब छिन दीजै काट।।1309।।

  — संत कबीर साहब

---

- नाम रसायन प्रेम रस, पीवत अधिक रसाल।\
  कबीर पीवन दुर्लभ है, मांगै शीश कमाल।।1310।।

  — संत कबीर साहब

---

- प्रेम पांवरी पहिरि के, धीरज कज्‍जल देह।\
  शील सिंदूर भराय के, तब पिय का सुख लेय।।1311।।

  — संत कबीर साहब

---

- प्रेम छिपाया ना छिपै, जा घट परघट होय।\
  जो पै मुख बोलै नहीं, नैन देत हैं रोय।।1312।।

  — संत कबीर साहब

---

- प्रेम बिना धीरज नहीं, बिरह बिना वैराग।\
  सतगुरु बिन जावै नहीं, मन मनसा का दाग।।1313।।

  — संत कबीर साहब

---

- प्रेम भक्ति में रचि रहैं, मोक्ष मुक्ति फल पाय।\
  शब्‍द मांहि जब मिलि रहै, नहिं आवै नहिं जाय।।1314।।

  — संत कबीर साहब

---

- अमृत पावै ते जना, सतगुरु लागा कान।\
  वस्‍तु अगोचर मिलि गई, मन नहिं आवा आन।।1315।।

  — संत कबीर साहब

---

- यह तो घर है प्रेम का, ऊंचा अधिक इकंत।\
  शीष काटि पग तर धरै, तब पैठे कोई संत।।1316।।

  — संत कबीर साहब

---

- यह तत वह तत एक है, एक प्रान दुई गात।\
  अपने जिय से जानिये, मेरे जिय की बात।।1317।।

  — संत कबीर साहब

---

- कबीर हम गुरु रसि पिया, बाकी रही न छाक।\
  पाका कलश कुम्‍हार का, बहुरि न चढ़सी चाक।।1318।।

  — संत कबीर साहब

---

- आया प्रेम कहां गया, देखा था सब कोय।\
  छिन रावै छिन में हंसै, सो तो प्रम न होय।।1319।।

  — संत कबीर साहब

---

- आठ पहर चौसठ घड़ी, लागि रहे अनुराग।\
  हिरदै पलक न बीसरे, तब सांचा बैराग।।1320।।

  — संत कबीर साहब

---

- जाके चित्त अनुराग है, ज्ञान मिने नर सोय।\
  बिन अनुराक न पावई, कोटि करै जो कोय।।1321।।

  — संत कबीर साहब

---

- प्रीति ताहि सो कीजिये, जो आप समाना होय।\
  कबहुक जो अवगुन पड़ै, गुन ही लहै समोय।।1322।।

  — संत कबीर साहब

---

- सबै रसायन हम पिया, प्रेम समान न कोय।\
  रंचक तन में संचरै, सब तन कंचन होय।।1323।।

  — संत कबीर साहब

---

- प्रेम प्रेम सब कोइ कहै, प्रेम न चीन्‍है कोय।\
  जा मारण साहिब मिलै, प्रेम कहावै सोय।।1324।।

  — संत कबीर साहब

---

- मिलना जग में कठिन है, मिलि बिछरौ जनि कोय।\
  बिछुरा साजन तिहि मिलै, जिहि माथै मनि होय।।1325।।

  — संत कबीर साहब

---

- प्रेम बिना नहिं भेष कछु, नाहक करै सुवाद।\
  प्रेम बाद जग लग नहीं, सबै भेष बरबाद।।1326।।

  — संत कबीर साहब

---

- प्रेम भाव इक चाहिए, भेष अनेक बनाय।\
  भावै घर में वास कर, भावै बन में जाय।।1327।।

  — संत कबीर साहब

---

- प्रेमी ढूंढत मैं फिरुं, प्रेमी मिलै न कोय।\
  प्रेमी सों प्रेमी मिलै, विष से अमृत होय।।1328।।

  — संत कबीर साहब

---

- जा घट प्रेम न संचरै, सो घट जानु मसान।\
  जैसे खाल लुहार की, सांस लेत बिन प्रान।।1329।।

  — संत कबीर साहब

---

- गहरी प्रीति सुजान की, बढ़त-बढ़त बढ़‍ि जाय।\
  ओछी प्रीति अजान की, घटत घटत घटि जाय।।1330।।

  — संत कबीर साहब

---

- जब लग मरने से डरैं, तब लगि प्रेमी नांहि।\
  बड़ी दूर है प्रेम घर, समझ लेहु मन मांहि।।1331।।

  — संत कबीर साहब

---

- गुणवेता औ द्रव्‍य को, प्रीति करै सब कोय।\
  कबीर प्रीति सो जानिये, इनते न्‍यारी होय।।1332।।

  — संत कबीर साहब

---

- प्रेम न बाड़ी ऊपजै, प्रेम न हाट बिकाय।\
  राजा परजा जो रुचै, शीश देय ले जाय।।1333।।

  — संत कबीर साहब

---

- जो जागत सो सपन में, ज्‍यौं घट भीतर सांस।\
  जो जन जाको भावता, सो जन ताके पास।।1334।।

  — संत कबीर साहब

---

- प्रेम प्रीति से जो मिले, ताको मिलिये धाय।\
  कपट राखिके जो मिले, तासे मिलै बलाय।।1335।।

  — संत कबीर साहब

---

- प्रेम पियाला जो पिये, शीश दच्छिना देय।\
  लोभी शीश न दे सकै, नाम प्रेम का लेय।।1336।।

  — संत कबीर साहब

---

- जो है जाका भावता, जब तब मिलि हैं आय।\
  तन मन ताको सांपिये, जो कबहुं न छाड़‍ि जाय।।1337।।

  — संत कबीर साहब

---

- नेह निवाहै ही बनै, सोयै बनै न आन।\
  तन दे मन दे शीश दे, नेह न दीजै जान।।1338।।

  — संत कबीर साहब

---

- आगि आंचि सहना सुगम, सुगम खड़क की धार।\
  नेह निबाहन एक रस, महा कठिन ब्‍यौहार।।1339।।

  — संत कबीर साहब

---

- प्रीति पुरानि न होत है, जो उत्तम से लाग।\
  सो बरसां जल में रहै, पथर न छोड़े आग।।1340।।

  — संत कबीर साहब

---

- प्रीति बहत संसार में, नाना विधि की सोय।\
  उत्तम प्रीति सो जानिये, सतगुरु से जो होय।।1341।।

  — संत कबीर साहब

---

- प्रेम पंथ में पग धरै, देत न शीश डराय।\
  सपने मोह व्‍यापे नहिं, ताको जन्‍म नशाय।।1342।।

  — संत कबीर साहब

---

- सजन सनेही बहुत हैं, सुख में मिले अनेक।\
  बिपत्त‍ि पड़े दुख बांटिये, सो लाखन में एक।।1343।।

  — संत कबीर साहब

---

- छिनहि चढ छिन उतरै, सो तो प्रेम न होय।\
  औघट घाट पिंजर बसै, प्रेम कहावै सोय।।1344।।

  — संत कबीर साहब

---

- जब मैं था तब हरि नहीं, अब हरि है मैं नाहिं।\
  प्रेम गली अति सांकरी, तामें दो न समांहि।।1345।।

  — संत कबीर साहब

---

- यह तो घर है प्रेम का, खाला का घर नाहिं।\
  शीष उतारै भुई धरै, तब पैठे घर माहिं।।1346।।

  — संत कबीर साहब

---

- गोता मारा सिंधु में, मोती लाये पैठि।\
  वह क्‍या माेती पायेंगे, रहे किनारे बैठि।।1347।।

  — संत कबीर साहब

---

- मैं भौंरा तोहि बरजिया, बन बन बास न लेय।\
  अटकेगा कहुं बेल सों, तड़प तड़प जिय देय।।1348।।

  — संत कबीर साहब

---

- इत पर घर उत है घरा, बनिजन आये हाट।\
  करम करीना बेचि के, उठि करि चालो बाट।।1349।।

  — संत कबीर साहब

---

- कबीर खेत किसान का, मिरगन खाया झारि।।\
  खेत बिचारा क्‍या करै, धनी करै नहिं वारि।।1350।।

  — संत कबीर साहब
